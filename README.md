![](Tietosuojakuvakkeet%20otsikkokuva.png)

# Tietosuojakuvakkeet

Henkilötietojen käsittelyn läpinäkyvyys on yksi eurooppalaisen tietosuojan perusperiaatteista.
Jotta tietäisimme, mitä henkilötietoja meistä on kerätty, miten niitä käytetään ja miten voimme
niihin tutustua, henkilötietojen keräämisestä ja myöhemmästä käsittelystä on lain mukaan
tiedotettava rekisteröityjä.
Tietosuojakuvakkeiden tarkoitus on parantaa yleisen tietosuoja-asetuksen ymmärrettävyyttä
ja saavutettavuutta, sekä kertoa edelleen rekisteröidyn oikeuksista. Yleisen
tietosuoja-asetuksen mukaan mukaan henkilötietojen käsittelyn on oltava läpinäkyvää ja siitä
on selkeästi käytävä ilmi, mistä henkilötiedot kerätään, miten niitä käytetään ja mitä oikeuksia
rekisteröidyllä on henkilötietojensa käytön suhteen.
Kuvakkeista tietosuoja-asetuksessa kerrotaan seuraavaa, Artikla 12, kohta 7: “Jäljempänä 13 ja
14 artiklassa tarkoitetut tiedot voidaan antaa rekisteröidyille yhdistettynä vakiomuotoisiin
kuvakkeisiin, jotta suunnitellusta käsittelystä voidaan antaa mielekäs yleiskuva helposti
erottuvalla, ymmärrettävällä ja selvästi luettavissa olevalla tavalla. Jos kuvakkeet esitetään
sähköisessä muodossa, niiden on oltava koneellisesti luettavissa.”

Tietosuojakuvakkeet on 18 kuvakkeen, otsikon, kuvauksen, numeroinnin ja värikategorian
kokonaisuus, joka kattaa Yleisen tietosuoja-asetuksen vaatimat kohdat ja rekisteröidyn
oikeuksista tiedottamisen. 
